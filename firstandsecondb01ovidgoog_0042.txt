18 METAMORPHOSEON I. 275-334.

caeruleus frater iuvat auxiliaribus undis 275

Convocat hic amnes. Qui postquam tecta tyranni

intravere sui, ‘Non est hortamine longo

nunc,' ait, ‘utendum Vires effundite vestraS,

sic opus est. Aperite domne, ac mole remota

fluminibus vestris totas immittite habenas! ²80

Iusserat. Hi redeunt, ac fontibus ora relaxant,

et defrenato volvuntur in aequora cursu.

lpse tridente suo terram percussit. At illa

intremuit motuque vias patefecit aquarum.

Exspatiata ruunt per apertos flumina campos, ²85

cumque satis arbusta simul pecudesque virosque

tectaque cumque suis rapiunt penetralia sacris.

Siqua domus mansit potuitque resistere tanto

indeiecta malo, culmen tamen altior huius

unda tegit, pressaeque latent sub gurgite turres, ²90
Iamque mare et tellus nullum discrimen habebant:

omnia pontus erant3 deerant quoque litora pontu.

Occupat hic collem, cumba sedet alter adunca

et ducit remos illic ubi nuper ararat.

Ille supra segetes aut mersae culmina villae 295

navigat, hic summa piscem deprendit in ulm0.

Figitur in viridi, si fors tulit, ancora pram,

aut subiecta terunt curvae vineta carinae.

Et, modo qua graciles gramen carpsere capellae,

nunc ibi deformes ponunt sua corpora phocae. 300

Mirantur sub aqua lucos urbesque domosque

Nereides3 silvasque tenent delphines, et altis

incursant ramis agitataque robora pulsant.

Nat lupus inter oves, fulvos vehit unda leones,

 

