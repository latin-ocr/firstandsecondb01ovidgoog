PYTHON. 23

plurima cultores versis animalia glaebis 4²5
inveniunt, et in his quaedam modo coepta sub ipsum
nascendi spatium, quaedam imperfecta suisque
trunca vident numeris et eodem in corpore saepe
altera pars vivit, rudis est pars altera tellus
Quippe ubi temperiem sumpsere umorque calorque, 430 .
concipiunt, et ab his oriuntur cuncta duobus;
cumque sit ignis aquae pugnax, vapor umidus omnes
res creat, et discors concordia fetibus apta est.
Ergo ubi diluvio tellus lutulenta recenti
solibus aetheriis almoque recanduit aestu, 435
edidit innumeras species, partimque figuras
rettulit antiquas, partim nova monstra creavit.
Illa quidem nollet, sed te quoque, maxime Python,
tum genuit, populisque noviS, incognite serpens,
terror eras; tantum spatii de monte tenebas. 44Ο
- Hunc deus arcitenens, et numquam talibus armis
ante nisi in dammis capreisque fugacibus usuS,
mille gravem telis, exhausta paene pharetra,
perdidit effuso per vulnera nigra veneno.
Neve operis famam posset delere vetustas, 445
instituit sacros celebri certamine ludos
Pythia perdomitae serpentis nomine dictos.
His iuvenum quicumque manu pedibusve rotave
vicerat, aesculeae capiebat frondis honorem.
Nondum laurus erat, longoque decentia crine 450
tempora cingebat de qualibet arbore Phoebus
Primus amor Phoebi Daphne Peneia, quem non
fors ignara dedit, sed saeva Cupidinis ira.
Delius hunc nuper, victo serpente superbus,

 

