10.

Bos quoque formosa est. Speciem Saturnia vaccae,
quamquam invita, probat, nec non, et cuius et unde
quove sit armento, veri quasi nescia, quaerit.
Iuppiter e terra genitam mentitur, ut auctor ⁶¹5
desinat inquiri. Petit hanc Saturnia munus.
Quid iaciat? Crudele, suos addicere amores ;
non dare, suspectum. Pudor est qui suadeat illinc,
hinc dissuadet amor. Victus pudor esset amore;
sed leve si munus sociae generisque torique 620
vacca negaretur, poterat non vacca videri.
Paelice donata non protinus exuit ornnem
diva metum timuitque Iovem et fuit anxia lurti,
donec Arestoridae servandam tradidit Argo.
Centum luminibus cinctum caput Argus habebat; 625
inde suis vicibus capiebant bina quietem,
cetera servabant atque in statione manebant.
Constiterat quocumque modo, spectabat ad Ιο;
ante oculos 10, quamvis aversus, habebat.
Luce sinit pasci3 cum sol tellure sub alta est,
claudit et indigno circumdat vincula collo.
F rondibus arboreis et amara pascitur herba,
proque toro terrae non semper gramen habenti
incubat infelix limosaque flumina potat.
Illa etiam supplex Argo cum bracchia vellet
tendere, non habuit quae bracchia tenderet Argo,
et conata queri mugitus edidit ore
pertimuitque sonos propriaque exterrita voce est.
Venit et ad ripas, ubi ludere saepe solebat,
Inachidas3 rictus novaque ut conspexit in unda
cornua, pertimuit seque exsternata refugit.

 

