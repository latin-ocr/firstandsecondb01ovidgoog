DEUCALION. 19

unda vehit tigres. Nec vires fulminis apro, 305
crura nec ablato prosunt velocia cervo.

Quaesitisque diu terris, ubi sistere detur,

in mare lassatis volucris vaga decidit alis.

Obruerat tumulos immensa licentia ponti,
pulsabantque novi montana cacumina fluctus. 310
Maxima pars unda rapitur, quibus unda pepercit,
illos longa domant inopi ieiunia victu.
Separat Aonios Oetaeis Phocis ab arvis,
terra ferax, dum terra fuit. Sed tempore in illo
pars maris et latus subitarum campus aquarum. 315
Mons ibi verticibus petit arduus astra duobus
nomine Parnasus, superantque cacumina nubes
Hic ubi Deucalion, nam cetera texerat aequor,
cum consorte tori parva rate vectus adhaesit,
Corycidas nymphas et numina montis adorant 3²0
fatidicamque Themin, quae tunc oracla tenebat.
Non illo melior quisquam nec amantior aequi
vir iuit, aut illa metuentior ulla deorum.
Iuppiter ut liquidis stagnare paludibus orbem,
et superesse virum de tot modo milibus unum, 3²5
et superesse videt de tot modo milibus unam,
innocuos ambos, cultores numinis ambos,
nubila disiecit, nimbisque aquilone remotis
et caelo terras ostendit et aethera terris.
Nec maris ira manet, positoque tricuspide telo 33ο
mulcet aquas rector pelagi, supraque profundum
exstantem atque umeros innato murice tectum
caeruleum Tritona vocat, conchaeque sonanti
inspirare iubet fluctusque et flumina signo

 

