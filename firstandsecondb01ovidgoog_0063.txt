PHAETHON.

Magna petiS, Phaethon, et quae nec viribus istis
munera conveniant nee tam puerilibus annis.
Sors tua mortalis. Non est mortale quod optas.
Plus etiam quam quod superis contingere fas est,
nescius adiectas. Placeat sibi quisque licebit,
non tamen ignifero quisquam consistere in axe* .
me valet excepto. Vasti quoque rector Olympi,
qui iera terribili iaculatur fulmina dextra,
non agat hos currus; et quid iove maius habemus?
Ardua prima via est et qua vix mane recentes
enitantur equi. Medio est altissima cae10‚
unde mare et terras ipsi mihi saepe videre
fit timor, et pavida trepidat formidine pectus.
Ultima prona via est et eget moderamine cert03
tunc etiam, quae me subiectis excipit undis,
ne ferar in praecepa, Tethys solet ipsa vereri.
Adde quod adsidua rapitur vertigine caelum
sideraque alta trahit celerique volumine torquet.
Nitor in adversum, nec me, qui cetera, vincit
impetuS, et rapido contrarius evehor orbi.
Finge datos currus. Quid ages? Poterisne rotatis
obvius ire polis ne te citus auferat axis?
Forsitan et lucos illic urbesque deorum
concipias animo delubraque ditia donis
esse? Per insidias iter est formasque letarum..
thue viam teneas nulloque errore traharis,

per tamen adversi gradieris cornua Tauri
ἵ Haemoniosque arcus violentique ora Leonis
saevaque circuitu curvantem bracchia longo
Scorpion atque aliter curvantem bracchia Cancrum.

 

