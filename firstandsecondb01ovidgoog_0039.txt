LYCAON.

An satis, ο superi, tutos lore creditis illos,
cum mihi, qui fulmen, qui vos habeoque regeque,
struxerit insidias notus feritate Lycaon ?'

Confremuere omnes studiisque ardentibus ausum
talia deposcunt. Sic, cum manus impia saevit ²00
sanguine Caesareo Romanum exstinguere nomen,
attonitum tanto subitae terrore ruinae
humanum genus est totusque perhorruit orbis.

Nec tibi grata minus pietas Auguste, tuorum est,

quam tuit illa Iovi. Qui postquam voce manuque ²05
murmura compressit, tenuere silentia cuncti.

Substitit ut clamor, pressus gravitate regentis

Iuppiter hoc iterum sermone silentia rupit:

‘llle quidem poenaS, curam hanc dimittite, solvit.
Quod tamen admissum, quae sit vindicta, docebo. ²10
Contigerat nostras infamia temporis aures:
quam cupiens falsam, summo delabor Olympo
et deus humana lustro sub imagine terras.

Longa mora est, quantum noxae sit ubique repertum,
enumerare: minor fuit ipsa infamia vero ²15
Maenala transieram latebris horrenda ferarum
etcum Cyllene gelidi pineta Lycaei.

Arcadis hinc sedes et inhospita tecta tyranni
ingredior traherent cum sera crepuscula noctem.
Signa dedi venisse deum, vulgusque precari
coeperat. Inridet primo pia vota Lycaon;

mox ait: ‘Experiar‚ deus hic, discrimine aperto,

an sit mortalis. Nec erit dubitabile verum'

Nocte gravem somno necopina perdere morte

me parat: haec illi placet experientia veri.

 

