20 METAMORPHOSEON 1. 335-394.

iam revocare dato. Cava bucina sumitur illi 335
tortilis, in latum quae turbine crescit ab imo,
bucina, quae, medio concepit ubi aera ponto,
litora voce replet sub utroque iacentia Phoebo
Tunc quoque, ut ora dei madida rorantia barba
contigit et cecinit iussos inflata receptus 340
omnibus audita est telluris et aequoris undis,
et quibus est undis audita, coercuit omnes,
Flumina subsidunt, collesque exire videntur;
iam mare litus habet, plenos capit alveus amnes,
surgit humus, crescunt loca decrescentibus undis. 345
Postque diem longam nudata cacumina silvae
ostendunt limumque tenent in fronde relictum.
Redditus orbis erat. Quem postquam vidit inanem,
et desolatas agere alta silentia terras,
Deucalion lacrimis ita Pyrrham affatur obortis: 350
‘O soror, ο coniunx, o femina sola superstes
quam commune mihi genus et patruelis origo,
deinde torus iunxit, nunc ipsa pericula iungunt,
terrarum, quascumque vident occasus et ortus,
nos duo turba sumus; possedit cetera pontus. 355
Haec quoque adhuc vitae non est fiducia nostrae
certa satis3 terrent etiam nunc nubila mentem.
Quis tibi, si sine me latis erepta luisses
nunc animus, miseranda, foret? quo sola timorem
terre modo posses? quo consolante doleres? 360
Namque eg0, crede mihi, si te quoque pontus haberet,
te sequerer, coniunx, et me quoque pontus haberet.
Ο utinam possem populos reparare paternis
artibus atque animas formatae infundere terrae!

 

