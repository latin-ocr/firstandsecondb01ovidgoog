DEUCALION. 21

Nunc genus in nobis restat mortale duobus- 3⁶5

sicvisumestsuperis-hominumqueexemplamanemus’
Dixerat, et flebant. Placuit caeleste precari

numen et auxilium per sacras quaerere sortes.

Nulla mora est 3 adeunt pariter Cephisidas undas,

ut nondum liquidas, sic jam vada nota secantes. 37⁰

Inde ubi libatos inroravere liquores

vestibus et capiti, flectunt vestigia sanctae

ad delubra deae, quorum fastigia turpi

pallebant musco stabantque sine ignibus arae.

Ut templi tetigere gradus, procumbit uterque 375

pronus humi gelidoque pavens dedit oscula saxo.

Atque ita, ‘Si precibus‚' dixerunt, ‘numina iustis

victa remollescunt, si flectitur ira deorum,

dic, Themi, qua generis damnum reparabile nostri

arte sit, et mersis ier opem, mitissima, rebus! 380
Mota dea est sortemque dedit: ‘Discedite templo

et velate caput cinctasque resolvite vestes

ossaque post tergum magnae iactate parentis.’
Obstipuere diu, rumpitque silentia voce

Pyrrha prior iussisque deae parere recusat, 385

detque sibi veniam, pavido rogat ore, pavetque

laedere iactatis maternas ossibus umbras.

Interea repetunt caecis obscura latebris

verba datae sortis secum inter seque volutant.

Unde Promethides placidis Epimethida dictis 390

mulcet et, <Aut lallax,’ ait, ‘est sollertia nobis,

aut pia sunt nullumque netas oracula suadent.

Magna parens terra est, lapides in corpore terrae

ossa reor dici3 iacere hos post terga iubemur!

 

