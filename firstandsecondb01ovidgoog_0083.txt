AGLAUROS.

Denique in adverso venientem limine sedit
exclusura deum. Cui blandimenta precesque
verbaque iactanti mitissima, ‘Desine’ dixit,
‘hinc ego me non sum nisi te motura repulso’
‘Stemus' ait, ‘pact0,' velox Cyllenius, ‘ist0‚’
caelatasque tores virga patefecit. At illi
surgere conanti, partes quascumque sedendo
flectimus ignava nequeunt gravitate moveri.

Illa quidem pugnat recto se attollere trunc0,
sed genuum iunctura riget, frigusque per inguen
labitur, et pallent amisso sanguine venae.
thue malum late solet immedicabile cancer
serpere et inlaesas vitiatis addere partes,

sic letalis hiems paulatim in pectora venit
vitalesque vias et respiramina clausit.

Nec conata loqui est, nec, si conata fuisset,
vocis habebat iter. Saxum iam colla tenebat,
oraque duruerant, signumque exsangue sedebat.
N ec lapis albus erat: sua mens infecerat illam.

Has ubi verborum poenas mentisque profanae
cepit Atlantiades, dictas a Pallade terras
linquit et ingreditur iactatis aethera pennis.
Sevocat hune genitor. N ec causam fassus amoris
‘Fide minister‚' ait, ‘iussorum nate, meorum,
pelle moram solitoque celer delabere cursu,
quaeque tuam matrem tellus a parte sinistra
suspicit, indigenae Sidonida nomine dicunt,
hanc pete, quodque procul montano gramine pasci
armentum regale videS, ad litora verte.'

Dixit, et expulsi iamdudum monte iuvenci

 

