PHAETHON. Sl

porrigitur, digitosque ligat iunctura rubentes, 375

penna latus vestit, tenet os sine acumine rostrum.

Fit nova Cycnus avis nec se caeloque Iovique ο

credit, ut iniuste missi memor ignis ab illo;

stagna petit patulosque lacus, ignemque perosus

quae colat, elegit contraria flumina flammis 380
Squalidus interea genitor Phaethontis et expers

ipse sui decoris, qualis, cum deficit orbem,

es'se solet, lucemque odit seque ipse diemque,

datque animum in luctus et luctibus adicit iram,

officiumque negat mundo. ‘Satis’ inquit, ‘ab aevi 335

sors mea principiis luit inrequieta, pigetque

actorum sine fine mihi, sine honore laborum.

Quilibet alter agat portantes lumina currusl

Si nemo est, omnesque dei non posse fatentur,

ipse agat, ut saltem, dum nostras temptat habenas, 390

orbatura patres aliquando fulmina ponat.

Turn sciet, ignipedum vires expertus equorum,

non meruisse necem, qui non bene rexerit illos.’
Talia dicentem circumstant omnia Solem

numina, neve velit tenebras inducere rebus, 395

supplice voce rogant. Missos quoque luppiter ignes

excusat precibusque minas regaliter addit.

Conligit amentes et adhuc terrore paventes

Phoebus equos, stimuloque dolens et verbere saevit;

saevit enim natumque obiectat et imputat illis. 400
At pater omnipotens ingentia moenia caeli

circuit et, ne quid labefactum viribus ignis

corruat, explorat. Quae postquam firma suique

roboris esse videt, terras hominumque labor'es

 

