PHAETllON. 45

Est locus in geminos ubi bracchia concavat arcus Ι95
Scorpius et cauda flexisque utrimque lacertis
porrigit in spatium signorum membra duorum.
Hunc puer ut nigri madidum sudore veneni
vulnera curvata minitantem cuspide vidit,
mentis inops gelida tormidine lora remisit. 200
Quae postquam summo tetigere iacentia terg0,

exspatiantur equi, nulloque inhibente per auras
ignotae regionis eunt, quaque impetus egit,
hac sine lege ruunt, altoque sub aethere fixis
incursant stellis, rapiuntque per avia currum. 205
Et modo summa petunt, modo per declive viasque
praecipites spatio terrae propiore teruntur.
Inferiusque suis fraternos currere Luna
admiratur equos, ambustaque nubila fumant.

Corripitur flammis, ut quaeque altissima, tellus, 2¹0
fissaque agit rimas et sucis aret ademptis
Pabula canescunt, cum frondibus uritur arbor,
materiamque suo praebet seges arida damno.
Parva queror. Magnae pereunt cum moenibus urbes,
cumque suis totas populis incendia gentes ²¹5
in cinerem vertunt. Silvae cum montibus ardent,
ardet Athos Taurusque Cilix et Tmolus et Oete
et tum sicca, prius creberrima tontibus Ide
virgineusque Helicon et nondum Oeagrius Haemos,
Ardet in immensum geminatis ignibus Aetna 2²0
Parnasusque biceps et Eryx et Cynthus et Othrys,
et tandem nivibus Rhodope caritura, Mimasque
Dindymaque et Mycale natusque ad sacra Cithaeron.
Nec prosunt Scythiae sua frigora. Caucasus ardet

 

