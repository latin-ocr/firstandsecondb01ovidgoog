DAPHNE. 27

auctaque forma fuga est. Sedenim non sustinet ultra 530
perdere blanditias iuvenis deuS, utque movebat
ipse arnor, admisso sequitur vestigia passu.
Ut canis in vacuo leporem cum Gallicus arvo
vidit, ethic praedam pedibus petit, ille salutem;
alter inhaesuro similis iam iamque tenere 555
sperat et extento stringit vestigia rostro,
alter in ambiguo est an sit comprensus, et ipsis
morsibus eripitur tangentiaque ora relinquit:
sic deus et virgo, est hic spe celer, illa timore.
Qui tamen insequitur, pennis adiutus Amoris 540
ocior est requiemque negat tergoque fugacis
imminet et crinem sparsum cervicibus adflat.
Viribus absumptis expalluit illa, citaeque
victa labore fugae, spectans Peneidas undas,
‘F er, pater,’inquit, ‘opem l Tellus,’ait, ‘hisce, vel istam 545
quae facit ut laedar, mutando perde figuram l’ 547

Vix prece finita, torpor gravis occupat artuS,
mollia cinguntur tenui praecordia libr0‚
in frondem crines, in ramos bracchia crescunt, 550
pes, modo tam velox, pigris radicibus haeret,
ora cacumen obit. Remanet nitor unus in illa.
Hanc quoque Phoebus amat, positaque in stipite dextra
sentit adhuc trepidare novo sub cortice pectus,
complexusque suis ramos, ut membra, lacertis 555
oscula dat ligno, refugit tamen oscula lignum.

Cui deuS, ‘At quoniam coniunx mea non potes esse,
arbor'eris certe,’ dixit, ‘mea Semper habebunt
te coma, te citharae, te nostrae, laure, pharetrae.
Tu ducibus Latiis aderis curn laeta triumphum 560

 

