⁵2 METAMORPHOSEON 11. lot-50&

perspicit. Arcadiae tamen est impensior illi
cura suae. Fontes et nondum audentia labi
flumin· restituit, dat terrae gramina, frondes
arboribus, laesasque iubet revirescere silvas.

(Jupiter loved tlte nymph Callisto, whom lte saw in Α rca-
dia. suno became angry and determined to destroy Callisto 's
beauty.)

Dixit et adversa prensis a fronte capillis
stravit humi pronam. Tendebat bracchia supplex:
bracchia coeperunt nigris horrescere villis,
curvarique manus et aduncos crescere in ungues
officioque pedum fungi, laudataque quondam
ora Iovi lato fieri deformia rictu.

Neve preces animos et verba precantia flectant,
posse loqui eripitur, vox iracunda minaxque
plenaque terroris rauco de gutture fertur.

Mens antiqua tamen facta quoque mansit in ursa,
adsiduoque suos gemitu testata dolores
qualescumque manus ad caelum et sidera tollit
ingratumque Iovem, nequeat curn dicere, sentit.
Ah quotiens, sola non ausa quiescere silva,
ante domum quondamque suis erravit in agris!
Ah quotiens per saxa canum latratibus acta est
venatrixque metu venantum territa fugit l

Saepe feris latuit visis, oblita quid esset,
ursaque conspectos in montibus horruit ursos,
pertimuitque lupos, quamvis pater esset in illis.

Ecce, Lycaoniae proles, ignara parentis,

 

