16 METAMORPHOSEON Ι. aar-274.

N ec contentus e0, missi de gente Molossa
obsidis unius iugulum mucrone resolvit,
- atque ita semineces· partim ferventibus artus
mollit aquis, partim subiecto torruit igni.
Quos simul imposuit mensis, ego vindice flamma 230
in dominum dignosque everti tecta Penates,
Territus ipse fugit, nactusque silentia ruris
exululat, frustraque loqui conatur. Ab ipso
conligit os rabiem, solitaeque cupidine caedis
vertitur in pecudes, et nunc quoque sanguine gaudet. 235
In villos abeunt vestes, in crura lacerti:
fit lupus et veteris servat vestigia formae.
· Canities eadem est, eadem violentia vultus
idem oculi lucent, eadem feritatis imago.
Occidit una domus3 sed non domus una perire ²40
digna fuit: qua terra patet, fera regnat Erinys.
ln facinus iurasse putes. Dent ocius omnes
quas meruere pati, sic stat sententia, poenas!
Dicta Iovis pars voce probant stimulosque frementi
adiciunt, alii partes adsensibus implent.
Est tamen humani generis iactura dolori
omnibus, et, quae sit terrae mortalibus orbae
forma futura, rogant, quis sit laturus in aras
tura, ferisne paret populandas tradere terras.
Talia quaerentes (sibi enim fore cetera curae) ²50
· rex superum trepidare vetat, subolemque priori
dissimilem populo promittit origine mira.
Iamque erat in totas sparsurus fulmina terras;
sed timuit, ne lorte sacer tot ab ignibus aether
conciperet flammas longusque ardesceret axis. ²55

 

