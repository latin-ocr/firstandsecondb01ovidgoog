22 METAMORPHOSEON Ι. aar-454.

‘Coniugis augurio quamquam Titania mota est, 395
spes tamen in dubio est. Adeo caelestibus ambo
diffidunt monitis. Sed quid temptare nocebit?
Discedunt velantque caput tunicasque recingunt
et iussos lapides sua post vestigia mittunt.

Saxa — quis hoc credat, nisi sit pro teste vetustas ?— 400
ponere duritiem coepere suumque rigorem,

mollirique mora, mollitaque ducere formam.

Mox ubi creverunt naturaque mitior illis

’ contigit, ut quaedam, sic non manifesta, videri

forma potest hominis, sed, uti de marmore coepta, 405
non exacta satis rudibusque simillima signis

Quae tamen ex illis aliquo pars umida suco

et terrena fuit, versa est in corporis usum;

quod solidum est flectique nequit, mutatur in ossa3

quae modo vena luit, sub eodem nomine mansit3 410
inque brevi spatio superorum numine saxa

missa viri manibus faciem traxere virorum,

et de femineo reparata est femina iactu.

Inde genus durum sumus experiensque laborum, ⁴

et documenta damus qua simus origine nati. 415

Cetera diversis tellus animalia formis Ι
sponte sua peperit, postquam vetus umor ab igne
percaluit solis, caenumque udaeque paludes
intumuere aestu, fecundaque semina rerum
vivaci nutrita solo, ceu matris in alvo,
creverunt faciemque aliquam cepere morando.

Sic ubi deseruit madidos septemfluus agros
Nilus et antiquo sua flumina reddidit alve0‚
⁶etherioque recens exarsit sidere limus,

 

