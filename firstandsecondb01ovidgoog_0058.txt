34 ’ METAMORPHOSEON I. 746-11. 23.

mugiat, et timide verba intermissa retemptat.
Nunc dea linigera colitur celeberrima turba.

Huic Epaphus magni genitus de semine tandem
creditur esse lovis, perque urbes iuncta parenti
templa tenet. Fuit huic animis aequalis et annis 750
Sole satus Phaethon. Quem quondam magna loquentem
nec sibi cedentem Phoeboque parente superbum
non tulit Inachides, ‘Matri' que ait, ‘omnia demens
crediS, et es tumidus genitoris imagine falsi)

Erubuit Phaethon iramque pudore repressit 755
et tulit ad Clymenen Epaphi convicia matrem:
‘Quo’ que ‘magis (101εο0, genetrix,’ ait, ‘ille ego liber,
ille ferox tacui. Pudet haec opprobria nobis
et dici potuisse et non potuisse refelli.
At tu, simodo sum caelesti stirpe creatus, 760
ede notam tanti generis meque adsere caelo'
Dixit et implicuit materno bracchia collo,
perque suum Meropisque caput taedasque sororum,
traderet, oravit, veri sibi signa parentis.

Ambiguum, Clymene, precibus Phaethontis an ira 765
mota magis dicti sibi criminis, utraque caelo
bracchia porrexit spectansque ad lumina soliS,
‘Per iubar hoc,’ inquit, ‘radiis insigne corusciS,
nate, tibi iuro, quod nos auditque videtque,
hoc te, quem spectare, hoc te, qui temperat orbem, 770
Sole satum. Si licta loquor, neget ipse videndum
se mihi, sitque oculis lux ista novissima nostris
Nec longus patrios labor est tibi nosse penates
Unde oritur, domus est terrae contermina nostrae. ’
Si modo lert animus, gradere, et scitabere ab ipso' 775

 

