MUNDI ORIGO.

pondus aquae levius, tanto est onerosior igni. Ι
Illic et nebulas, illic consistere nubes
iussit, et humanas motura tonitrua mentes
et cum fulminibus facientes frigora ventos.
His quoque non passim mundi fabricator habendum
aera permisit. Vix nunc obsistitur illis,
cum sua quisque regant diverso flamina tractu,
quin lanient mundum3 tanta est discordia fratrum. 60
Eurus ad auroram Nabataeaque regna recessit
Persidaque et radiis iuga subdita matutinis.
Vesper et occiduo quae litora sole tepescunt,
proxima sunt zephyro. Scythiam septemque trionem
horrifer invasit boreas. Contraria tellus ⁶5
nubibus adsiduis pluvioque madescit ab austro.
Haec super imposuit liquidum et gravitate carentem
aethera nec quicquam terrenae faecis habentem.
Vix ita limitibus dissaepserat omnia certis,
cum, quae pressa diu massa latuere sub illa, 7ο
sidera coeperunt toto effervescere caelo.
Neu regio foret ulla suis animantibus orba,
astra tenent caeleste solum formaeque deorum,
Ι cesserunt nitidis habitandae piscibus undae,
terra feras cepit, volucres agitabilis aer. 75
Sanctius his animal mentisque capacius altae
deerat adhuc, et quod dominari in cetera posset.
Natus homo est: sive hunc divino semine fecit
ille opifex rerum, mundi melioris origo,
sive recens tellus seducta* nuper ab alto 80
aethere cognati retinebat semina caeli;
quam satus Iapet0, mixtam fluvialibus undis,

 

